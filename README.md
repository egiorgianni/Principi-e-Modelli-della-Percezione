# Principi e Modelli della Percezione
Approfondimento a cura di Edoardo Giorgianni e Kristian Fabbro.

## Introduzione
In questo approfondimento introdurremo il sistema uditivo umano, spiegando le sue componenti, per poi giungere alla trasformata di Fourier, applicazione pratica del suono.

## Apparato uditivo
Per rispondere razionalmente agli stimoli prodotti dall’ambiente circostante, l’uomo utilizza i cinque sensi. L'udito è uno di questi. L’organo che permette di percepire i suoni è l’orecchio, suddiviso in esterno, medio e interno.

L'orecchio esterno, che convoglia il suono verso l’orecchio medio, è formato da:
  - pinna: localizza il suono nello spazio e svolge la funzione di antenna acustica
  - canale uditivo esterno: risonatore bidimensionale; tubo di larghezza costante con pareti ad alta impedenza acustica

L'orecchio medio, trasformatore di energia meccanica, contiene tre ossicini:
  - Martello: è l’ossicino più grande della catena ossiculare e la sua funzione principale è quella di trasmettere all’incudine le vibrazioni che le onde sonore producono sulla membrana del timpano. È composto da cinque parti: la testa, il collo, il manico, il processo anteriore e il processo laterale.
  - Incudine: è un piccolo osso di circa 7 mm che si frappone tra il martello e la staffa, a cui trasmette le vibrazioni prodotte dalle onde sonore. Il corpo dell'incudine ha forma cuboidale ed è leggermente schiacciato in senso trasversale. Dal corpo si distaccano i due rami: quello breve si dirige verso la parete posteriore del cavo del timpano; quello lungo si porta in basso e termina con il processo lenticolare, grazie al quale l’incudine si articola con la staffa
  - Staffa (collegata con l’orecchio interno): è il più leggero degli ossicini ed è situata tra l'incudine e la finestra ovale. Permette quindi la comunicazione tra l'orecchio medio e quello interno. È formata da: una testa, due archi e una base. La testa si articola con il processo lenticolare dell’incudine e i due archi (anteriore e posteriore) uniscono la testa con la base
Un gioco di leve tra questi ossicini provoca lo spostamento della staffa, che permette di raddoppiare l’energia trasmessa.

Le componenti principali dell’orecchio interno, che permette di percepire il suono, sono coclea e finestra ovale. Il collegamento tra orecchio medio e interno avviene mediante il collegamento tra staffa e l’interno della coclea.
##
![image](https://github.com/egiorgianni/Principi-e-Modelli-della-Percezione/assets/116444536/b2d7d9b1-243b-4dc1-a27a-553fe5faad6b)
##
